---
title: "Cos'è il piano BUL"
slug: piano-bul
date: 2021-08-02T16:00:00+02:00
lastmod: 2021-08-02T16:00:00+02:00
authors: [Matteo]
description: Il Strategia per la banda ultralarga è il progetto pubblico con lo scopo di sostenere lo sviluppo e la diffusione della banda ultralarga in Italia.
categories: [Definizioni, Copertura, Piano BUL]
image: /social/piano-bul.jpg
---

La **Strategia nazionale per la banda ultralarga**, o **piano BUL**, è un progetto pubblico per la diffusione della banda ultralarga avviato dal Governo Renzi nel marzo del 2015.[^strategia]

[^strategia]: *Strategia italiana per la banda ultralarga* http://www.governo.it/sites/governo.it/files/strategia_banda_ultralarga.pdf

La *Strategia* si compone di diverse parti:[^mid][^camera]

- il [**piano aree bianche**]({{< relref "/posts/bul.md" >}}), per la copertura delle zone dette a "fallimento di mercato", cioè le aree dove gli operatori non hanno in previsione di portare la banda ultralarga ad almeno 30 Mbps. Questo intervento è in corso e prevede nello specifico la copertura da parte di [Open Fiber]({{< relref "/posts/openfiber.md" >}}) di circa il 25% della popolazione italiana, in larga parte in fibra ottica [FTTH]({{< relref "/posts/architetture.md#ftth-fiber-to-the-home" >}}) (1 Gbps) e in parte in wireless [FWA]({{< relref "/posts/architetture.md#fwa-fixed-wireless-access" >}}) (100 Mbps). Il completato dei lavori in tutti i comuni coinvolti è previsto, dopo molti ritardi, tra il 2022 e il 2023;
- il **piano Italia 1 Gbps**, per la copertura delle [aree grigie e nere]({{< relref "/posts/aree.md" >}}) in cui non è prevista a breve la presenza di reti ad alta velocità. Saranno incluse anche le case sparse non incluse nel piano aree bianche. Questo intervento sarà avviato tra 2021 e 2022;
- il **piano Italia 5G**, con l'obiettivo di sostenere la diffusione del 5G nelle aree a fallimento di mercato e lungo le principale arterie stradali e ferroviarie;
- il **piano voucher**, che prevede l'erogazione di voucher a sostegno della domanda di connettività, cioè buoni economici che le famiglie e le imprese possono utilizzare per passare a una connessione più veloce;
- il **piano scuole connesse**, che prevede la fornitura di connettività gratuita ad alta qualità (1 Gbps simmetrico con banda minima garantita) a tutte le scuole del territorio nazionale. Una prima parte del piano è in corso e riguarda 35mila scuole (il 78%), che saranno connesse entro il 2023;
- il **piano sanità connessa**, per fornire connettività adeguata (da 1 Gbps a 10 Gbps) ad oltre 12mila strutture sanitarie;
- il **piano isole minori**, per la posa di cavi in fibra ottica sottomarini per connettere 18 isole minori che attualmente dispongono di collegamenti inadeguati.

[^mid]: *La Strategia Italiana per la Banda Ultra Larga* https://innovazione.gov.it/progetti/banda-ultra-larga/
[^camera]: *Le infrastrutture di comunicazione mobile e la banda ultralarga* https://temi.camera.it/leg18/temi/tl18_agenda_digitale

Puoi trovare informazioni più dettagliate nelle prossime sezioni.

{{< toc >}}

## Il piano aree bianche

{{< info >}}
L'argomento è trattato in dettaglio nella pagina [Cos'è il piano aree bianche]({{< relref "/posts/bul.md" >}}).
{{< /info >}}

## Il piano Italia 1 Gbps

Ad aprile 2018 Infratel ha annunciato l'inizio della pianificazione della **fase 2 della Strategia BUL**, che ha lo scopo di avvicinarsi agli obiettivi europei della *Gigabit Society*.[^grigie2018] In particolare, si tratta di offrire a tutte le famiglie connessioni con **velocità in download maggiore di 100 Mbps e che permetta di raggiungere il Gigabit/s**.

[^grigie2018]: http://bandaultralarga.italia.it/pubblicato-il-piano-per-le-aree-grigie-al-via-la-consultazione/

La fase 2 del piano BUL consiste quindi in un **investimento pubblico** con lo scopo di **realizzare reti che possano offrire connessioni fino a 1 Gbps in download e 200 Mbps in upload nelle aree che ne sono sprovviste**, o dove non sono previste nei successivi anni. Il piano è stato rimandato più volte[^grigie2020], e il cronoprogramma attuale prevede la realizzazione e l'aggiudicazione dei bandi di gara entro la prima metà del 2022, con il completamento della rete entro l'inizio del 2026[^pnrr]

Le aree di intervento saranno determinate con precisione dagli esiti della [mappatura 2021]({{< relref "/posts/consultazione2021.md" >}}) condotta da Infratel.

I fondi disponibili per la realizzazione del piano consistono in 3,8 miliardi di euro, come previsto dal *Piano Nazionale per la Ripresa e la Resilienza*, che attinge dal programma europeo Next Generation EU.[^pnrr]

[^pnrr]: https://forum.fibra.click/d/19800-piano-italia-1-gbps-il-cronoprogramma
[^grigie2020]: https://www.mise.gov.it/images/stories/Piano_scuole_voucher_e_aree_grigie_presentazione_COBUL.pdf

{{< footer >}}
